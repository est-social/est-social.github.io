_See on avaldamata mustand._

# Modereerimisjuhis

Üldpõhimõtted on kirjas [reeglite seletuse üldosas](https://kogukond.est.social/docs/reeglite-seletus/) ja peamine on, et me ei hinda mitte postituste sisu, vaid suhtluse vormi, st suhtlusaktide iseloomu ja oletatavat motivatsiooni. Sisu puutub meisse ainult niipalju, et hinnata, kas pole tegumist reeglite rikkumisega.

* Meediasisu

Me ei jõua läbi vaadata kõiki jagatud videoid, linke, pildigaleriisid jmt. Seega välist meediasisu hindame peamiselt raportite korral. Otse meile üles laadidtud meediasisu puhul võiks olla ilmselt aktiivsem roll. Kui meediasisu ei riku reegleid, aga võib olla häiriv, siis saab paluda see panna `CW` ehk sisuhoiatuse taha peitu. Teoreetiliselt on kujutatav olukord, kus sisu ei riku reegleid, kuid siiski häirib kedagi, aga kasutaja mingil põhjusel ei taha seda sisuhoiatuse taha peita. Lisaks sisuhoiatustele saab paluda kasutajal määrata postituse nähtavus nii, et postitus ei ilmu avalikul ajajoonel. Kuna profiilipilte ja taustu ei saa sisuhoiatusega varustada, siis sealt me palume häiriva sisu eemaldada ka juhul, kui see ei riku reegleid, aga eirab mingeid üldisi viisakusnorme, sest kasutajate profiilid on alati sirvitavad teistest serveritest ja on potentsiaalselt avalikud, sh luues serveri kuvandit.

* Tekstisisu

...

# Mida me modereerimisel arvestame

Siin on kirjas, et mismoodi me hindame eri aspekte raporteeritud postituste ja kasutajate juures nagu:

* Kohalikud kasutajad
* Föderatiivsed kasutajad
* Korduvad rikkumised
* Eri reeglite rikkumiste koosmõju
* Kohased meetmed eri rikkumiste puhul

# Mis tehnilised võimalused moderaatoril on

* Küsimuste küsimine ja märkuste tegemine

Ka märkuse tegemine on tehniline vahend, aga avaliku või otsesuhtluse vormis suuniste andmine on ilmselt kõige esmasem viis probleeme lahendada. Kõige madalama taseme pöördumine on siis, kui moderaator uurib kasutaja eesmärki kohta teatud postituste tegemisel või käitumise juures. Selles faasis on moderaator samal tasemel iga teise kasutajaga ning võiks olla heaks tooniks esialgu ka see nii hoida, st rääkida kui kasutaja kasutajaga ja mitte kui võimuesindaja alluvaga. Ka saab moderaator selles rollis avaldada oma informeeritud arvamust mingite postituste laadi vmt kohta, anda oma esialgseid isiklikke soovitusi. Selle raames ei peagi tingimata viitama reeglitele, vaid pigem võiks püüda selgelt välja ütelda, mis on küsimuse all ja miks see väärib arutelu (nt häirib mõnda konkreetset kasutajarühma, võib olla seaduse piiril, vaidlus on läinud silmnähtavalt tuliseks vmt). Kui tegu pole reeglite rikkumisega, siis võiks moderaator alati eelistada sekkumist n-ö kasutaja rollis.

* Postituste kustutamine

Föderatiivsel teel saabunud postituste kustutamine ehk `Kustuta postitused` toob kaasa selle, et postitus kustub meie isendis ja seda ei saa enam föderatiivse lingiga avada. Sisuliselt on see konkreetse postituse pöördumatu kustutamine ehk kustutamne ja blokkimine nii, et selle edasine tee meie serverisse on suletud. Seega on see potentsiaalselt märgatav ka teistele kasutajatele peale selle, kes postitusest rapoteeris. Meie oma postituse kustutamine toob kaasa selle, et see kustub eeldatavasti mõningase viivitusega ka muudest isenditest. Postituste kustutamine on selles tähenduses leebe meede, et ei takista väga kasutajate muid tegevusi, aga annab märku, et teatud postitused pole meie isendis oodatud. Seda ei peaks siiski kergelt kasutama, vaid hoidma selle puhkudeks, kus postitused tõepoolest rikuvad meie isendi reegleid või kus postitusega kaasneb mõni vahetu, nt tehniline, õiguslik vmt risk meie isendile.

* Tundlikuks märkimine -- kõik kasutaja üleslaaditav meedia märkgitakse tundlikuks `CW`
* Külmutamine -- kasutaja ei saa midagi teha, avaneb seadistuste leht
* Piiramine/vaigistamine -- kasutaja on näha ainult jälgijatele
* Kasutaja peatamine -> kustutamine -- kasutaja kustutatakse, kui 30 päeva jooksul kustutamist ei tühistata
* Kasutaja blokeerimine
* Serveri meedia blokeerimine
* Serveri piiramine/vaigistamine -> kõik kasutajad serverist piiratakse (vt ülal)
* Serveri blokeerimine -> sserverilt tulev sisu peale kasutajanimede on kättesaamatu

# Kuidas raportid liiguvad, kuidas kirjutada resolutsioone

* Alati märgime, et mis reeglit rikuti või kuidas otsus langes

Kui otsustame midagi ette võtta, siis mrägime võimalikult täpselt, missugust reeglit rikuti või kui otsus oli keerulisem, siis kuidas moderaatorid otsusele jõudsid.

* Poigem ei maini resolutsioonides seotud isikud ega kasutajaid, need on metaandmetes

Peame tagama, et kasutajate isikuandmed ei läheks rändama, mis tähendab, et me püüame isikuandmeid ka talletada nii vähe kui võimalik. Enamiku asju saab menetleda ära ilma selgitustes kasutaja isikuandmeid kirja panemata, vaid ainult selgitades otsuse põhjuseid jm asjaolusid. See teeb meie elu lihtsamaks, sest GDPRi järgi on kasutajatel õigus oma isikuandmeid meilt nõuda ja me peame need kustutama, kui neid enam ei kasuta. Seega on targem mitte neid tekitada. See puudutab ka moderaatorite nimesid ja nende isikuandmeid, mida pole vaja tekstidesse lisada, sest otsuse tegemise ajal me teame, kuidas otsus langes ja pärast piisab moderaatorite ühise otsuse sisust.

Moderaatorid arutavad otsuseid eraldi kinnises kanalis, milles räägitu ei jõua sealt kunagi välja ja mille eelnevat sisu moderaatorite lisandudes uued moderaatorid ei näe.

# Vaidlustamine

Vaidlustamise korral võiks anda hinnangu kas algsest otsuse vormistanud moderaatorist erinev moderaator või arutada seda moderaatorite vestluses.
